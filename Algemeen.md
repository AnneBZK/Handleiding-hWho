# Algemeen
### Waarover gaat deze handleiding?
Op [datum] is de Wet implementatie Open data richtlijn in werking getreden. De Wet hergebruik van overheidsinformatie (Who) is daardoor gewijzigd. Burgers en bedrijven kunnen een verzoek indienen tot het verstrekken van overheidsinformatie. Daarnaast krijgen zij actief overheidsinformatie beschikbaar gesteld. 
 
Deze informatie kan worden gebruikt door voor uiteenlopende doeleinden, zowel voor commerciële als niet-commerciële doeleinden. Het voornaamste doel van de wet is het creëren van economische meerwaarde van overheidsinformatie. Overheidsinformatie kan waarde hebben voor partijen buiten de overheid en als basis dienen voor nieuwe producten en diensten, zoals apps, visualisaties en analyses. De verstrekte informatie kan daarbij ook worden gecombineerd met andere informatie of data. 
 
Verzoeken kunnen niet alleen tot bestuursorganen worden gericht, maar ook tot andere instellingen met een publieke taak en tot archieven, musea en bibliotheken. Voor overheidsondernemingen en publiek gefinancierde onderzoeksinstellingen gelden aangepaste regels.
 
Met deze handleiding worden organisaties die onder de toepassing van deze wet vallen geholpen bij de uitvoering ervan. De handleiding bevat een overzicht van het bredere wettelijk kader voor hergebruik van overheidsinformatie, een uitleg van wijzigingen van de Who, aanbevelingen voor herbruikbaarheid van overheidsinformatie, stappenplannen voor de verschillende overheden, aanbevelingen voor het verstrekken van overheidsinformatie, aanbevelingen voor de bescherming van rechten van anderen, regels voor de kosten en praktijkvoorbeelden.


### Voor wie is deze handleiding?  // maar kan ook gebruikt worden door
Deze handleiding is primair geschreven voor en door organisaties die onder de verplichtingen van de Who vallen. Dit zijn de ‘met een publieke taak belaste instellingen’, overheidsondernemingen en publiek gefinancierde onderzoeksinstellingen.  

Hier vind je meer informatie over welke organisaties vallen onder deze begrippen. [teksten staan klaar hiervoor, nog bepalen waar we dit onderbrengen in de handleiding]

### Wat is de status van deze handleiding?
De handleiding dient als leidraad voor de afhandeling van verzoeken om hergebruik als ook voor het actief beschikbaar stellen van overheidsinformatie voor hergebruik. De handleiding is niet bindend en laat ruimte voor maatwerk en het toepassen van een in bepaalde gevallen andere wijze van afhandeling.

Hier vind je meer informatie over de opdracht voor en de ontwikkeling en het beheer van deze handleiding.

### Wat valt onder hergebruik van overheidsinformatie?
De overheid, overheidsondernemingen en onderzoeksinstellingen produceren en verzamelen een breed scala aan gegevens binnen verschillende domeinen. Voorbeelden zijn verkeersinformatie van Rijkswaterstaat, weerinformatie van het KNMI of de besluitvorming door overheden. Veel van deze gegevens van overheden worden via onder andere de Wet open overheid openbaar gemaakt om de transparantie van de overheid te bevorderen. 

Veel van deze gegevens hebben economische en maatschappelijke potentie en kunnen ook door natuurlijke personen of rechtspersonen voor andere doeleinden worden gebruikt, zowel voor commerciële of niet-commerciële doeleinden. Dat heet ‘hergebruik van overheidsinformatie.

Bij hergebruik van overheidsinformatie, ook wel open (overheids-) data genoemd, wordt de overheidsinformatie bij voorkeur via de elektronische weg en in een open formaat, gemakkelijk herbruikbaar en machinaal bruikbaar beschikbaar gesteld, zodat ze kunnen worden hergebruikt (open data).

Toevoegen: hier vind je meer informatie over de reikwijdte van de wet?? Dan kan ook aandacht worden gegeven aan openbare registers die bij wet zijn ingesteld en de mogelijke wijzigingen in de wet op dit punt. 

Hier onderscheid maken tussen actief (verplicht en vrijwillig) en op verzoek beschikbaar stellen voor hergebruik en de verschillende categorieën gegevenssets met eigen regimes?

### Wat is het wettelijk kader voor hergebruik van overheidsinformatie?
Het wettelijk kader voor hergebruik van overheidsinformatie wordt bepaald door nationale wetgeving en EU-wetgeving. 

Nationale wetgeving bestaat uit de Wet hergebruik overheidsinformatie (Who); de Wet open overheid (Woo); wet- en regelgeving op basis waarvan openbare registers worden bijgehouden, waaronder de Handelsregisterwet 2007, Boek 3 van het Burgerlijk Wetboek en de Kadasterwet, de Archiefwet (Aw), de Uitvoeringswet Algemene verordening gegevensbescherming en de Auteurswet. [UDGA noemen?]
 
EU-wetgeving bestaat uit de Open data richtlijn, de HVDL uitvoeringsverordening en de Algemene verordening gegevensbescherming. [DGA noemen?]

[mogelijk uitgebreider overzicht met wetsanalyse op later moment]

Hier vind je meer informatie over het wettelijk kader en de recente wetswijzigingen.
### Hoe kan je hergebruik van overheidsinformatie vereenvoudigen en verbeteren?
[Tekst] - zie tekst over aanbevelingen voor betere herbruikbaarheid, subpagina 3

Bekijk hier de aanbevelingen voor betere herbruikbaarheid van overheidsinformatie.

### Hoe behandel je een verzoek om hergebruik van overheidsinformatie?

In beginsel moeten Who-verzoeken worden toegewezen. Voor het behandelen van een verzoek om hergebruik moeten 6 stappen worden doorlopen. Hierbij wordt beoordeeld:

1. of er sprake is van hergebruik;
2. of de Who van toepassing is;
3. of de informatie openbaar is;
4. of er rechten van derden in geding zijn;
5. of er persoonsgegevens in het spel zijn;
6. hoe het verzoek moet worden ingewilligd.

Bekijk hier het stappenplan voor behandeling van verzoeken om hergebruik van overheidsinformatie.

-- hier actief verstrekken noemen?

### Hoe verstrek je de gevraagde overheidsinformatie?
[Tekst] zie tekst subpagina 5.

Bekijk hier de aanbevelingen voor verstrekking van overheidsinformatie.
### Hoe bescherm je de privacy en persoonsgegevens van natuurlijke personen en IE-rechten?
[Tekst] zie tekst subpagina 6.

**Bescherming privacy en persoonsgegevens van natuurlijke personen**

Het doel van deze wet is om openbare overheidsinformatie voor zo veel mogelijk doeleinden te kunnen hergebruiken. Voor persoonsgegevens in openbare informatie geldt echter dat deze alleen verwerkt mogen worden als dat verenigbaar is met de doelen waarvoor ze verzameld zijn. Dit is het doelbindingsprincipe van de AVG en dit vormt de kern van het fundamentele recht op de bescherming van persoonsgegevens van natuurlijke personen volgens artikel 8 EU Handvest van de Grondrechten. 

Doelbinding en hergebruik (open data) zijn vaak voor persoonsgegevens elkaars tegenpolen. Dat betekent dat persoonsgegevens zich maar zeer beperkt lenen voor hergebruik. Dat is terecht, omdat hergebruik van persoonsgegevens kan leiden tot vele risico's voor de rechten en vrijheden van natuurlijke personen zoals misbruik, zoals doxing en identiteitsfraude.

Niet ieder hergebruik van openbare persoonsgegevens is echter op voorhand uitgesloten. Omdat dit wetsvoorstel ziet op een zeer breed palet aan gegevens, is er ruimte nodig om daarover van geval tot geval een afweging te kunnen maken. Daarom geldt de hoofdregel dat hergebruik van persoonsgegevens aan het doelbindingsprincipe van de Algemene verordening gegevensbescherming (AVG) voldaan moet worden. Dat vergt een (onderbouwde) beoordeling van geval tot geval van de verantwoordelijke organisatie.

Dat kan praktisch betekenen dat overheidsinformatie geanonimiseerd of anderszins bewerkt moeten worden om een goede balans te vinden tussen hergebruik en de bescherming van privacy en persoonsgegevens. Als geen goede balans kan worden gevonden dient afgezien te worden van hergebruik en dient een verzoek te worden afgewezen. 

Daarnaast bevat de wet een aantal aanvullende waarborgen om de privacy en persoonsgegevens van mensen te beschermen, waaronder een verbod om mensen te heridentificeren. 

Volgens de AVG zijn verwerkingsverantwoordelijken verplicht om voor het beschikbaar stellen van persoonsgegevens een data protection impact assessment (DPIA) uit te voeren wanneer het waarschijnlijk is dat er een hoog risico is voor de rechten en vrijheden van natuurlijke personen. 

Een afwijkende situatie geldt voor persoonsgegevens in bij of krachtens de wet ingestelde registers voor zover deze openbaar toegankelijk zijn. [nader op te schrijven afhankelijk van de uiteindelijke wettekst].

**Bescherming van IE-rechten**
De Who doet geen afbreuk aan de rechten van derden die rechthebbende zijn in de zin van de Auteurswet, de Wet op de naburige rechten of de Databankenwet.

Wanneer er bijzondere afspraken zijn gemaakt met IE-rechthebbenden, zoals CC-BY-licenties, dan moeten deze volgens het wetsvoorstel worden gerespecteerd. Dat kan praktisch betekenen dat de naam van de auteur of de bron vermeld moet worden. Die naamsvermelding zal zijn grondslag meestal vinden in het auteursrecht en het zal hergebruikers niet vrij staan om die naam te gebruiken voor andere doeleinden dan bronvermelding.

Bekijk hier aanbevelingen voor de bescherming van de privacy en intellectuele eigendomsrechten.

### Mogen er kosten in rekening worden gebracht voor het herbruikbaar maken van openbare overheidsinformatie?
Het uitgangspunt van de Who is dat bij terbeschikkingstelling geen of slechts de marginale verstrekkingskosten in rekening worden gebracht. Bij marginale verstrekkingskosten gaat het om de extra kosten die gemaakt moeten worden om te kunnen voldoen aan een verzoek. Eind 2017 heeft KING, in opdracht van de VNG en met steun van BZK, een quick scan uitgevoerd naar de door gemeenten gemaakte kosten voor de uitvoering van de Who. Uit deze quick scan blijkt dat gemeenten bij de verzoekers geen kosten in rekening brengen. Ook de marginale verstrekkingskosten niet. 

Vooraf moet kenbaar worden gemaakt als kosten in rekening worden gebracht voor het hergebruik en met welke factoren rekening wordt gehouden bij de berekening daarvan. Indien geen kosten in rekening worden gebracht, hoeft verzoeker hierover ook niet geïnformeerd te worden. Ook moet, indien daarom wordt verzocht, worden aangegeven hoe de kosten zijn berekend met betrekking tot een specifiek verzoek om hergebruik. 

Wanneer documenten proactief en online voor hergebruik beschikbaar worden gesteld, bijvoorbeeld via een open data portaal, dan kunnen er geen marginale verstrekkingskosten worden doorberekend, omdat er geen sprake is van een verzoek en omdat het potentiële aantal hergebruikers erg groot kan zijn. 

In de praktijk gelden hier er echter veel uitzonderingen voor. Of er kosten in rekening gebracht mogen worden hangt af van twee factoren: het type organisatie en het type gegevens. Bekijk hier de regels voor de kosten per type organisatie. 

### Wat zijn interessante praktijkvoorbeelden?
[Tekst] zie tekst subpagina 8.

Bekijk hier de praktijkvoorbeelden bij verschillende overheden.
### Waar vind ik meer informatie?
Hier vind je andere nuttige websites en publicaties.

[hier verwijzing opnemen naar HVDS Handleiding?]
